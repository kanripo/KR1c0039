# -*- mode: mandoku-view; -*-
#+TITLE: 六家詩名物疏
#+DATE: 2015-08-24 22:05:52.117623
#+PROPERTY: ID KR1c0039
#+PROPERTY: BASEEDITION WYG    
#+PROPERTY: JUAN 卷四十九
<pb:KR1c0039_WYG_052-1a>¶
欽定四庫全書¶
　六家詩名物疏卷四十九　明　馮復京　撰¶
　　大雅生民之什二¶
　　鳬鷖篇¶
　　　鷖¶
倉頡解詁曰鷖鷗也一名水鴞○禽經云鷗信鳥也信¶
不知用注云鷗如倉庚而小隨潮而翔迎浪蔽日食小¶
魚潮至則翔水嚮以為信反為鷙鳥所擊是知信而不¶
<pb:KR1c0039_WYG_052-1b>¶
知所以自害也○晉中興説云鷗湖澤鳥○南越志云¶
鷗在漲海中隨潮上下常以三月風至乃還洲嶼生卵¶
似鷄卵色青頗知風雨若羣飛至岸必風○風土記云¶
鷖以名自呼大如雞生卵于荷葉之上○埤雅云鷖鳬¶
屬鳬好没鷗好浮○雅翼云鷗色青黒亦有白者¶
　　　公尸¶
箋云首章尸在宗廟次章祭四方百物之尸(蜡祭事見/甫田篇農)¶
(夫/慶)三章祭天地之尸四章祭社稷山川之尸(社稷見甫/田篇社山)¶
<pb:KR1c0039_WYG_052-2a>¶
(川見簡/兮篇方)五章七祀之尸疏云宗廟祭後燕尸大夫謂之¶
賔尸即用祭日天子諸侯謂之繹以祭之明日燕祭天¶
地之尸即以祭日其餘諸神亦以其日也○首章箋云¶
祭祀既畢明日又設禮而與尸燕○爾雅云繹又祭¶
也周曰繹商曰肜夏曰復胙○公羊傳云繹者何祭¶
之明日也○榖梁云繹者祭之旦日之享賔也○禮¶
器云設祭于堂為祊乎外故曰於彼乎於此乎郊特¶
牲孔子曰繹之於庫門内祊之於東方失之矣注云祊¶
<pb:KR1c0039_WYG_052-2b>¶
之禮宜於廟門外之西室繹又於其堂神位於西也祭¶
義曰君牽牲夫人奠盎君獻尸夫人薦豆注謂繹日也¶
又曰祭之日明發不寐饗而致之又從而思之祭統曰¶
詔祝于室而出於祊此交神明之道也○禮書曰繹于¶
明日則異牲詩曰自羊徂牛是也賔尸于祭日則用正¶
祭之牲而已有司徹燅尸俎是也蓋正祭重而主於禮¶
神繹輕而主於禮尸重故省牲視具在宗伯輕故使士¶
而爵弁絲衣者也主於禮神故在室主於禮尸故在堂¶
<pb:KR1c0039_WYG_052-3a>¶
則自堂徂基掃堂設筵者皆堂上之事○三章箋云渚¶
猶平地之有丘喻祭天地之尸疏云此惟喻二至之¶
祭其文不及郊○周禮大宰祀大神示掌百官之誓¶
戒與其具修掌次王旅上帝則張氊案設皇邸司裘¶
掌為大裘以共王祀天之服大宗伯以禋祀祀昊天¶
上帝以蒼璧禮天以黄琮禮地牲幣各放其器之色¶
注云此禮天以冬至謂天皇大帝在北極者也禮地以¶
夏至謂神在崑崙者也又云凡祀大神祭大示帥執事¶
<pb:KR1c0039_WYG_052-3b>¶
而卜日宿眡滌濯省牲鑊奉玉齍詔大號司服王祀昊¶
天上帝則服大裘而冕大司樂凡樂圜鍾為宫黄鍾為¶
角大簇為徵姑洗為羽靁鼓靁鼗孤竹之管雲和之琴¶
瑟雲門之舞冬日至於地上之圜丘奏之若樂六變則¶
天神皆降可得而禮矣函鍾為宫大簇為角姑洗為徵¶
南吕為羽靈鼓靈鼗孫竹之管空桑之琴瑟咸池之舞¶
夏日至於澤中之方丘奏之若樂八變則地示皆出可¶
得而禮矣凡以神仕者以冬日至致天神人鬼以夏日¶
<pb:KR1c0039_WYG_052-4a>¶
至致地示物鬽○曲禮曰天子祭天地歲徧禮器云祭¶
天特牲又云為髙必因丘陵為下必因川澤是故因天¶
事天因地事地¶
　按二丘二郊鄭氏分而為四冬日至圜丘所祭之天¶
　謂之昊天上帝即北辰耀魄寳也又謂之天皇大帝¶
　又謂之太一帝君夏日至方丘所祭之地謂崑崙地¶
　祗也王者各稟五帝之精氣而王天下於夏正建寅¶
　之月祭于南郊謂之感生帝月令云孟春元日祈穀¶
<pb:KR1c0039_WYG_052-4b>¶
　于上帝即此祭也北郊所祭乃神州地祗或曰合祀¶
　于夏正之月或云建申之月祭之冬至祭昊天周人¶
　配以嚳南郊祭感帝周人配以稷祭法所謂禘嚳而¶
　郊稷也王肅之徒則以郊丘為一按記云周之始郊¶
　日以至則郊以冬至有合王説爾雅云祭天曰燔柴¶
　祭地曰瘞薶與泰壇泰折之禮同若祭以掃地薦以¶
　血牲以犢車以大路樽以犧□以疏市杓以樿器以¶
　陶匏藉以蒲越藳秸搢大圭執鎮圭及卜郊聴報尚¶
<pb:KR1c0039_WYG_052-5a>¶
　書稱用牲于郊社皆詳于郊而畧于丘則郊丘為一¶
　王論確矣為鄭學者則云周禮祀昊天上帝大裘而¶
　冕郊特牲云郊祭之日戴冕璪十有二旒是服不同¶
　也周禮玉路以祀天郊特牲云乗素車是車不同也¶
　祭法云燔柴於泰壇用騂犢周禮蒼璧禮天牲從玉¶
　色是牲不同也爾雅云非人為之丘泰壇泰折人力¶
　所為又與方圓之丘别故知郊丘有異按家語云臨¶
　燔柴脱衮冕著大裘象天則初服衮冕後著大裘知¶
<pb:KR1c0039_WYG_052-5b>¶
　所説服同矣素車殷禮也玉路周禮也乃二代車制¶
　有異非郊丘為二是車之不同不足論矣郊特牲云¶
　牲用騂牧人云陽祀用騂牲是也宗伯云皆有牲幣¶
　各放器之色則其説踳駁或記者因周尚赤牲用騂¶
　故槩云騂犢而二至之祭實用蒼黄之牲與其詳不¶
　可得而考要之以郊丘為一者其理為勝若爾雅丘¶
　字之訓又不足辨釋丘云絶高為之京非人為之丘¶
　毛傳云京高丘也則散文亦通矣詩禮有郊稷之文¶
<pb:KR1c0039_WYG_052-6a>¶
　不聞有圓丘配嚳之説禘蓋宗廟五年之大祭祀其¶
　祖之所出而不以配天也此外有迎氣四郊及季夏¶
　祭黄帝含樞紐所謂祭五帝也又四月龍見而雩總¶
　祭五帝於南郊季秋又大饗五帝于明堂皆祭太微¶
　五精之帝也祭地自崑崙神州大示而下至五土之¶
　示成羣之置社皆地示之屬矣¶
卒章箋曰燕七祀之尸○曲禮云天子諸侯大夫祭五¶
祀歲徧月令春祀户祭先脾夏祀竈祭先肺季夏祀中¶
<pb:KR1c0039_WYG_052-6b>¶
霤祭先心秋祀門祭先肝冬祀行祭先腎孟冬臘先祖¶
五祀禮器曰禮行五祀正法則也家主中霤國主社郊¶
特牲云三獻文祭法云王為羣姓立七祀曰司命曰中¶
霤曰國門曰國行曰泰厲曰户曰竈王自為立七祀諸¶
侯為國立五祀曰司命曰中霤曰國門曰國行曰公厲¶
諸侯自為立五祀大夫立三祀曰族厲曰門曰行適士¶
立二祀曰門曰行庶士庶人立一祀或立户或立竈○¶
白虎通云祭五祀天子諸侯以牛卿大夫以羊因四時¶
<pb:KR1c0039_WYG_052-7a>¶
牲也一説戶以羊竈以雉中霤以豚門以犬井以豕或¶
曰中霤用牛餘不得用○禮書云考之于禮五祀之牲¶
牛牲凡祭五祀于廟有主有尸觀月令臘先祖五祀同¶
時則五祀祭于廟可知也曾子問既殯祭五祀尸入三¶
飯則五祀有尸可知也既殯而祭不酳不酢則凡祭五¶
祀固有侑酳與酢矣老婦之祭先儒以為竈配則五祀¶
固有配矣先儒又謂卿以上宗廟有主五祀亦有主矣¶
大夫以下宗廟無主五祀亦如之然大夫之廟未嘗無¶
<pb:KR1c0039_WYG_052-7b>¶
主五祀有主與否不可考也¶
　按禮記月令及中霤禮吕覽皆曰冬祭行行在廟門¶
　外之西檀弓云毁宗躐行是也淮南子白虎通則云¶
　冬祀井其説以井者水之生藏在地中冬亦水王萬¶
　物伏藏故祀井于冬也二説不同恐當以禮記為正¶
　縁月令祭法竝有祭行之言及中霤禮所記祭行禮¶
　甚詳不應皆誤蔡邕亦以為冬祭行¶
　　　沙¶
<pb:KR1c0039_WYG_052-8a>¶
説文云沙水中散石也○易需卦九二需于沙注云沙¶
接水者○釋水云潬沙出注云今河中呼水中沙堆為¶
潬¶
　　　脯¶
釋名云脯搏也乾燥相摶著也脩縮也乾燥而縮也○¶
周禮膳夫凡王之稍事設薦脯醢腊人掌乾肉凡田獸¶
之脯腊膴胖之事凡祭祀共豆脯薦脯膴胖凡腊物賔¶
客喪紀共其脯腊注云薄析曰脯捶之而施薑桂曰腶¶
<pb:KR1c0039_WYG_052-8b>¶
脩腊小物全乾○曲禮云以脯脩置者左朐右末祭宗¶
廟脯曰尹祭婦人之摯脯脩内則牛脩鹿脯田豕脯麋¶
脯麕脯大夫燕食有膾無脯有脯無膾郊特牲云大饗¶
尚腶脩而已矣少儀云其以束脩賜人若獻人則執脩¶
以將命○禮書云膳夫凡王之稍食則脯醢冠禮醮則¶
脯醢喪禮小歛特豚脯醢以脯醢之于魚腊俎為輕故¶
也大饗尚腶脩以禮賔冠禮取脯以見母婚禮賔取脯¶
授從者燕禮賔執脯賜鍾人又婚禮婦摯腶脯以見姑¶
<pb:KR1c0039_WYG_052-9a>¶
學者束脩以見師以脯之于禮為重故也用之于前則¶
冠禮始醮再醮之類是也羞之於後則籩人加籩之實¶
栗脯是也脯體之直謂之脡士虞脯四脡鄉飲禮薦脯¶
五脡是也脡亦謂之膱鄉射禮薦腊用籩五膱祭半膱¶
膱長尺二寸是也¶
　　　潨¶
説文云潨小水入大水也○箋云水外之高者也¶
　　　亹¶
<pb:KR1c0039_WYG_052-9b>¶
傳云亹山絶水也○詩緝云亹謂山當水路令水勢㫁¶
絶也西漢地里志金城郡有浩亹縣注云浩水名也亹¶
者水流峽山間兩岸深若門也¶
　　假樂篇¶
　　　百辟¶
箋云畿内諸侯○王制云天子三公之田視公侯天子¶
之卿視伯天子之大夫視子男天子之元士視附庸天¶
子之縣内諸侯禄也外諸侯嗣也○周禮太宰以八則¶
<pb:KR1c0039_WYG_052-10a>¶
治都鄙注云公卿大夫之采邑王子弟所食邑在畿内¶
者載師云以家邑之田任稍地以小都之田任縣地以¶
大都之田任畺地賈公彦云家邑大夫之采也小都六¶
卿之采也大都三公之采也親王子母弟與公同處而¶
百里次疏者與六卿同處而五十里次疏者與大夫同¶
處二十五里○典命云王之三公八命其卿六命其大¶
夫四命其出封加一等¶
　按孟子云天子之卿受地視侯大夫受地視伯元士¶
<pb:KR1c0039_WYG_052-10b>¶
　受地視子男與王制所言不同鄭以王制為殷因夏¶
　禮然則王制是夏商之法孟子自説周制矣鄭氏謂¶
　周公制太平拓大九州之境故公封方五百里侯封¶
　方四百里伯封方三百里子封方二百里男封方百¶
　里而内諸侯采地最多者儉于百里何也以百里五¶
　十里二十五里為差與王制孟子俱不合鄭果何據¶
　乎孟子又以百里七十里五十里三等之封為周制¶
　若使周制果如大司徒所云孟子何以不聞乎且周¶
<pb:KR1c0039_WYG_052-11a>¶
　公雖致太平計其拓地豈能殊絶殷夏之世而封外¶
　諸侯之地遽加多若此外諸侯既加内諸侯又不應¶
　獨儉凡此皆周禮之可疑者也鄭氏注大司徒既以¶
　王制縣内之數為夏之采地周則未聞注小司徒又¶
　云采地百里之國凡四都五十里之國凡四縣二十¶
　五里凡四甸是前後自相戾也其注王制云畿内封¶
　國之數各有致仕者副之載師注又以宅田任近郊¶
　之地為致仕之家所受田其稍縣畺三等不云有致¶
<pb:KR1c0039_WYG_052-11b>¶
　仕者之田在内蓋亦以為周變前代之法其詳不可¶
　得而攷矣王制孟子皆云有天子元士之地豈即載¶
　師所謂以士田任近郊者乎¶
　　公劉篇¶
　　　積¶
箋云乃有積委○周禮大司徒大賔客令野修道委積¶
小司徒小賔客令野修道委積遺人掌邦之委積以待¶
施惠鄉里之委積以恤民之囏阨門闗之委積以養老¶
<pb:KR1c0039_WYG_052-12a>¶
孤郊里之委積以待賔客野鄙之委積以待羇旅縣都¶
之委積以待凶荒凡賔客㑹同師役掌其道路之委積¶
凡國野之道路室有委候館有積注云委積者廩人倉¶
人計九穀之數足國用以其餘共之少曰委多曰積遂¶
人凡賔客令野修道而委積遂師賔客庀其委積廩人¶
以嵗之上下數邦用凡邦有㑹同師役之事則治其糧¶
與其食倉人凡國之大事共道路之委積掌訝賔客至¶
戒官修委積¶
<pb:KR1c0039_WYG_052-12b>¶
　　　糧¶
説文云穀食也○周禮廩人凡㑹同師役之事治其糧¶
　　　槖囊¶
傳云小曰槖大曰囊○孫弈示兒編説文曰無底曰囊¶
有底曰槖董氏曰無底曰槖有底曰囊唐韻云槖無底¶
囊二説不同並存之○徐鍇曰無底曰槖今纒腰下者¶
○詩緝云東方朔傳云奉一囊粟是糧米盛于囊也¶
　　　戚(詳見齊風斧/)¶
<pb:KR1c0039_WYG_052-13a>¶
傳云戚斧也○釋名云戚慼也斧以斬斷見者皆慼懼¶
也¶
　　　揚¶
傳云揚鉞也疏云鉞大而斧小大公六韜云大柯斧重¶
八斤一名天鉞○劉存事始案輿服志曰黄帝制以銅¶
為鳯首銜刃古今注云金斧黄鉞也鐵斧𤣥鉞也三代¶
通用之武王以黄鉞斬紂太公以𤣥鉞斬妲己將軍出¶
征授黄鉞者亦以銅為之○韓詩外傳云諸侯有徳八¶
<pb:KR1c0039_WYG_052-13b>¶
錫鈇鉞¶
　　　巘¶
傳云巘小山别于大山也○釋名云小山别大山曰甗¶
甗甑也甑一孔者甗形孤出處似之也○爾雅云重甗¶
隒注云謂山形如累兩甗甗甑山形似之因以名云¶
　　　百泉溥原¶
曹氏曰漢朝那縣屬安定郡隋改為百泉縣屬平涼郡¶
魏于其地置原州唐因之百泉溥原即其處○一統志¶
<pb:KR1c0039_WYG_052-14a>¶
陜西平涼府鎮原縣漢為安定郡後魏置原州¶
　　　廬¶
周禮遺人凡國野之道十里有廬廬有飲食三十里有¶
宿宿有路室路室有委五十里有市市有候館候館有¶
積注廬若今野候徒有庌也宿可止宿若今亭有室矣¶
候館樓可以觀望者也一市之間有一廬三宿¶
　　　依¶
箋云公劉既登堂負扆而立○爾雅云牖戶之間謂之¶
<pb:KR1c0039_WYG_052-14b>¶
扆注云窻東戶西也禮云斧扆者以其所在處名之疏¶
云本戶牖之間名扆覲禮天子設屏風之狀于户牖間¶
因名此屏風為扆是以其在扆處即名曰扆也○覲禮¶
云天子負斧依于户牖之間左右几注云依如今綈素¶
屏風也有繡斧文所以示威○明堂位云天子負斧依¶
南鄉而立¶
　　　牢¶
禮書曰養馬謂之閑養牛羊豕謂之牢閑以防之牢以¶
<pb:KR1c0039_WYG_052-15a>¶
固之各象其性而制之也○郊特牲云帝牛必在滌三¶
月稷牛惟具鄭氏曰滌者牢中搜除處○周禮肆師大¶
祭祀展犧牲繫于牢頒于職人充人掌繫祭祀之牲祀¶
五帝則繫于牢芻之三月享先王亦如之○何休公羊¶
注云滌宫名養帝牲三牢之處也滌取其蕩滌潔清三¶
牢者各主一月取三月一時足以充其大牲¶
　　　匏¶
陸佃禮圖云舊圖匏爵用匏片為爵據此乃杓也若爵¶
<pb:KR1c0039_WYG_052-15b>¶
宜截其鼻以盛酒不應破匏為之鄭氏説取甘匏去抵¶
以齊為正○禮記云郊器用陶匏以象天地之性也又¶
云三王作牢用陶匏¶
　　　流泉¶
郡縣志云邠州三水縣以縣界有羅川谷三泉並流故¶
以為號豳城在縣西髙泉山亦曰甘泉在永壽縣北二¶
十五里五龍原在新平縣南三里原側有五泉水因名¶
　　　三單(互見無衣篇師/)¶
<pb:KR1c0039_WYG_052-16a>¶
箋云公劉遷豳丁夫適滿三軍之數單者無羨卒也○¶
春秋傳曰成國不過半天子之軍諸侯之大者三軍可¶
也○周禮小司徒上地家七人可任者家三人中地家¶
六人可任者二家五人下地家五人可任者家二人凡¶
起徒役母過家一人以其餘為羨惟田與追胥竭作賈¶
氏曰此謂六鄉之内上劑致甿一人為正卒其餘為羨¶
卒若六遂之内以下劑致甿一人為正卒一人為羨卒¶
其餘皆為餘夫饒逺故也○遂人以下劑致甿注云以¶
<pb:KR1c0039_WYG_052-16b>¶
下劑為率謂可任者家二人¶
　　　隰原¶
孔氏曰禹貢雍州原隰底績公劉居豳度其隰原以治¶
田是豳居原隰之野○郡縣志云邠州新平縣有五龍¶
原永壽縣有永壽原宜禄縣有淺水原¶
　　　徹¶
孟子曰夏后氏五十而貢殷人七十而助周人百畝而¶
徹徹者徹也助者藉也詩云雨我公田遂及我私惟助¶
<pb:KR1c0039_WYG_052-17a>¶
為有公田由此觀之雖周亦助也○王制曰古者公田¶
藉而不税○左傳云穀不過藉以豐財也○穀梁傳云¶
古者什一藉而不税○公羊傳曰古者什一而藉○鄭¶
匠人注云周制畿内用夏之貢法税夫無公田邦國用¶
殷之助法制公田不税夫貢者自治其所受田貢其税¶
穀助者借民之力以治公田又使收斂焉諸侯謂之徹¶
者通其率以什一為正孟子云野九夫而税一國中什¶
一是邦國亦異外内之法耳○朱子孟子章句云周時¶
<pb:KR1c0039_WYG_052-17b>¶
一夫受田百畝鄉遂用貢法十夫有溝都鄙用助法八¶
家仝井耕則通力而作收則計畝而分故謂之徹語録¶
云此亦不可詳知但因洛陽議論中通徹而耕之説推¶
之耳或但耕則通力収則各得其畝亦未可知也¶
　按徹兼貢助二法助法當如朱子所言公田有廬舎¶
　在内是也如鄭通率之説則助之所取重貢之所取¶
　輕非孟子皆什一之㫖也¶
　　　夕陽¶
<pb:KR1c0039_WYG_052-18a>¶
爾雅曰山西曰夕陽孫炎曰夕乃見日¶
　　　鍛¶
傳云鍛石也箋云所以為鍛質○説文作碫云厲石也¶
朱傳云鍛鐵也○禹貢梁州厥貢璆鐵銀鏤○月令季¶
春命工師審五庫之量金鐵母或不良○廣雅云鐵朴¶
謂之礪○一統志終南山出鐵¶
　　　皇澗過澗¶
傳氏曰二澗當在邠州界¶
<pb:KR1c0039_WYG_052-18b>¶
　　　芮¶
傳云芮水厓也箋云芮之言内也○朱傳云芮水名出¶
呉山西北東入涇周禮職方作汭○夏官職方云雍州¶
其川涇汭注云汭在豳地○一統志汭水在陜西鳯翔¶
府隴州城西北源出弦蒲藪東入涇水周職方雍州其¶
川涇汭詩曰汭鞫之即皆謂是也呉嶽在隴州南八十¶
里¶
　　　鞫¶
<pb:KR1c0039_WYG_052-19a>¶
爾雅曰隩隈也厓内為隩外為鞫李巡曰厓内近水為¶
隩其外為鞫孫炎曰内曲裏也外曲表也¶
　　泂酌篇¶
　　　餴¶
傳云餴餾也○釋言云饙餾稔也孫炎曰蒸之曰饙均¶
之曰餾郭璞曰今呼&KR2542;飯為饙饙熟為餾○説文云饙¶
一蒸米也餾飯氣流也¶
　　卷阿篇¶
<pb:KR1c0039_WYG_052-19b>¶
　　　昄¶
朱傳或曰昄當為版版章猶版圖也○周禮小司徒聴¶
閭里以版圖司㑹云掌凡在版圖者之貳以逆羣吏之¶
治注版户籍也圖土地形象田地廣狹司書掌邦中之¶
版土地之圖職方氏掌天下之圖小司寇登民數自生¶
齒以上登于天府司民掌登萬民之數自生齒以上皆¶
書于版¶
　　　鳯凰¶
<pb:KR1c0039_WYG_052-20a>¶
釋鳥云鶠鳯其雌皇○説文天老云鳯象鴻前麟後蛇¶
頸魚尾鸛顙鴛思龍文龜背燕頷鷄喙五色備舉出東¶
方有道之國翺翔四海之外過崑崙飲砥柱濯羽弱水¶
莫宿風穴飛則羣鳥從以萬數五方神鳥東方曰發明¶
南方曰焦明西方曰鷫鷞北方曰幽昌中央曰鳯皇○¶
左傳云鳯鳥氏司厯杜預云鳯知時故以名厯官○大¶
戴禮羽蟲三百六十鳯皇為之長○禮運云鳯以為畜¶
故鳥不獝○詩義疏云鳯皇一名鸑鷟非梧桐不棲非¶
<pb:KR1c0039_WYG_052-20b>¶
竹實不食非醴泉不飲在天為朱雀○韓詩外傳天老¶
曰鳯首帶徳頸揭義背負仁心入信翼挾義足履正尾¶
繫武小音金大音鼔食有質飲有儀游心擇所飢不妄¶
下其鳴也雄曰節節雌曰足足昏鳴曰固常晨鳴曰發¶
明晝鳴曰保章舉鳴曰上翔集鳴曰歸昌○元命包云¶
火離為鳯○運斗樞云天樞得則鳯凰翔○斗威儀曰¶
君乗土而王其政太平鳯皇集於林苑○樂叶圖徵云¶
五音克諧各得其倫則鳯皇至冠類鷄頭燕喙虵頸龍¶
<pb:KR1c0039_WYG_052-21a>¶
形麟翼魚尾五彩不啄生蟲又曰五鳯為瑞者一其四¶
似鳯並為妖一曰鷫鷞至則役之感二曰發明至則喪¶
之感三曰焦明至則水之感四曰幽昌至則旱之感○¶
動聲儀云鎮星不逆行則鳯皇至○論語摘襄聖曰鳯¶
有六像九包六像者頭像天目像日背像月翼像風足¶
像地尾像緯九包者口包命心合度耳聴達舌詘伸彩¶
色光冠矩州(宋均云州/當作朱)距鋭鉤音激揚腹文户行鳴曰¶
歸嬉止鳴曰提扶夜鳴曰善哉晨鳴曰賀世飛鳴曰郎¶
<pb:KR1c0039_WYG_052-21b>¶
都知我者唯黄持竹實來故子欲居九夷從鳯嬉○山¶
海經云丹穴之山有鳥如鷄五采而文名曰鳯皇首文¶
曰徳翼文曰義背文曰禮膺文曰仁腹文曰信飲食自¶
然自歌自舞見則天下安寧○帝王世紀云國安其主¶
好文則鳯皇翔○莊子云鳯帶聖嬰仁左智右賢○荀¶
子曰詩曰鳯皇秋秋其翼若干其聲若簫有鳯有皇樂¶
帝之心○吕氏春秋云黄帝聴鳯皇之鳴以别十二律¶
○淮南子云二皇鳯至於庭三代鳯至於門周室鳯至¶
<pb:KR1c0039_WYG_052-22a>¶
於澤徳彌澆所至彌逺徳彌精所至彌近○京房易傳¶
云鳯皇髙丈二○三輔決録蔡衡云凡鳯有五多赤色¶
者乃鳯多黄色者鵷鶵多青色者鸞多紫色者鸑鷟多¶
白色者鵠○禽經云鳯青謂之鶡赤謂之鶉黄謂之鸞¶
白謂之鷫紫謂之鷟○瑞應圖云鳯皇仁鳥王者不刳¶
胎剖卵則至¶
　　　梧(詳見定之方中篇桐/)¶
釋木云櫬梧注今梧桐○青史子云梧東方之草春木¶
<pb:KR1c0039_WYG_052-22b>¶
也○王逸子云梧桐春榮陽木也○埤雅云梧一名櫬¶
即梧桐也今人以其皮青號曰青桐華淨妍雅極可愛¶
故多近齋閣種之梧櫜鄂皆五焉其子似乳綴其櫜鄂¶
生多或五六少或一二飛鳥喜巢其中莊子所謂桐乳¶
致巢也○雅翼云梧木易生鳥銜墜者輒隨生殖其畦¶
種者是嵗可髙一丈¶
　　　朝陽¶
釋山云山東曰朝陽孫炎曰朝先見日也¶
<pb:KR1c0039_WYG_052-23a>¶
　　板篇¶
　　　藥¶
説文治病萆○周禮疾毉以五藥養其病注云草木蟲¶
石穀也痬毉凡藥以酸養骨以辛養筋以鹹養脈以苦¶
養氣以甘養肉以滑養竅○本草經云上藥養命以應¶
天中藥養性以應人下藥冶病以應地藥有隂陽配合¶
子母兄弟根莖華實草石骨肉○三皇紀云神農始嘗¶
百草始有毉藥¶
<pb:KR1c0039_WYG_052-23b>¶
　¶
　¶
　¶
　¶
　¶
　¶
　¶
　六家詩名物疏卷四十九¶
