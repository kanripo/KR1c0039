# -*- mode: mandoku-view; -*-
#+TITLE: 六家詩名物疏
#+DATE: 2015-08-24 22:05:51.789683
#+PROPERTY: ID KR1c0039
#+PROPERTY: BASEEDITION WYG    
#+PROPERTY: JUAN 卷三十二
<pb:KR1c0039_WYG_035-1a>¶
欽定四庫全書¶
　六家詩名物疏卷三十二　明　馮復京　撰¶
　　小雅鹿鳴之什一¶
　　鹿鳴篇¶
　　　苹¶
傳云苹蓱也○夏小正七月湟潦生萍○周書曰穀雨¶
一日萍始生萍不生陰氣憤盈○淮南子云萍樹根于¶
水木樹根于土又云容華生萍萍生萍藻萍藻生浮草¶
<pb:KR1c0039_WYG_035-1b>¶
凡浮生不根茇者生于萍藻○萬畢術曰老血爲萍聚¶
血之精至黄泉也○埤雅曰苹一名蓱無根而浮常與¶
水平故曰苹也江東謂之薸言無定性漂流隨風周官¶
萍氏掌水禁鄭氏云以不沈溺取名蓋使之幾酒謹酒¶
也舊說萍善滋生一夜七子一曰浮于流水則不生于¶
止水則一夕生九子故謂之九子萍也世說楊華入水¶
化爲浮萍○雅翼云萍水上小浮萍無根但有小須垂¶
水中然淮南云萍植根于水蓋萍以水爲地所垂者乃¶
<pb:KR1c0039_WYG_035-2a>¶
是根今或反根于上為日所暴即死是與失土同¶
也小雅食野之苹毛氏以為此鄭氏以為非野所¶
生非鹿所食易之曰藾蕭然古人以水草之交為¶
麋則麋鹿亦食水草○箋云苹藾蕭○爾雅云苹¶
藾蕭郭云今藾蒿也○初生亦可食○陸璣云葉¶
青白色莖似筯而輕肥始生香可生食亦可蒸食¶
○盧氏雜説云唐文宗問宰臣苹是何草李珏曰¶
是藾蕭上曰朕看毛詩疏苹葉圓而花白叢生野¶
<pb:KR1c0039_WYG_035-2b>¶
中似非藾蕭¶
　按唐文宗所説詩疏與今本異¶
　　　賔¶
説文賔所敬也○周禮小宰以官府之六聨合邦治二¶
曰賔客之聨事大宗伯以賔禮親邦國¶
　按三禮賔有數等大行人掌大賔之禮及大客之儀¶
　以親諸侯大賔要服以内諸侯也大客謂其孤卿以¶
　此推之要服以外為小賔時聘之大夫士及為介來¶
<pb:KR1c0039_WYG_035-3a>¶
　者皆小客矣朝覲宗遇㑹同諸侯之爲賔者也時聘¶
　殷頫諸臣之爲客者也賔客之聯事小宰合之燕饗¶
　之禮宗伯職之九儀之命爵行人辨而等之牢禮餼¶
　獻飲食之等數掌客掌之逆于疆聚&KR0512;致積將幣前¶
　驅至朝詔位之類掌訝掌之野之委積司徒令修之¶
　若公侯伯子男之相爲賔公侯伯子男之臣相爲客¶
　其儀掌之司儀凡諸侯聘禮主國所以待賔者饗食¶
　君親爲主尊賔也燕私樂之禮崇恩殺敬故聘禮曰¶
<pb:KR1c0039_WYG_035-3b>¶
　燕則上介爲賔賔爲苟敬宰夫獻也若諸侯無事卿¶
　大夫有勤勞之功與羣臣燕飲以樂之則于客内立¶
　一人爲賔餘爲衆賔記云若與四方之賔燕則公迎¶
　之大門内揖讓升與卿燕則大夫爲賔與大夫燕亦¶
　大夫爲賔燕義云使宰夫爲獻主臣莫敢與君亢禮¶
　也不以公卿爲賔而以大夫爲賔爲疑也然則燕四¶
　方之賔與國内之臣其禮惟迎不迎爲異若族燕之¶
　禮則文王世子云異姓爲賔膳宰爲主人不以同姓¶
<pb:KR1c0039_WYG_035-4a>¶
　爲賔者親親也不親主獻者尊君也士冠禮之賔主¶
　人之僚友也鄉飲酒禮諸侯之鄉大夫三年大比獻¶
　賢者能者于其君以禮賔之與之飲酒主人就先生¶
　而謀賔介注云賢者爲賔其次爲介其次爲衆賔以¶
　禮賔之將獻于王與鄉射之賔及衆賔皆鄉人之無¶
　爵者也鄉飲酒義云立賔以象天立主以象地設介¶
　僎以象日月立三賔以象三光坐賔于西北必南鄉¶
　鄭以鄉飲酒義之篇具載四禮則鄉飲酒四事其儀¶
<pb:KR1c0039_WYG_035-4b>¶
　皆同也諸侯大射之禮大夫爲賔宰夫爲主人特牲¶
　少牢士虞禮之賔皆助祭執事者也楚茨爲賔爲客¶
　賔筵賔載手仇是天子助祭之臣亦稱賔也祭禮又¶
　有内賔鄭𤣥云姑姊妹也其羣下自相飲亦尊一人¶
　爲上賔左傳季氏飲大夫酒臧紇爲客國語公父文¶
　伯飲南宫敬叔酒露睹父爲客是也鹿鳴之詩燕羣¶
　臣嘉賔則賔指四方之賔及羣臣也¶
　　　笙(詳見王風簧/)¶
<pb:KR1c0039_WYG_035-5a>¶
白虎通云象萬物之生故曰笙¶
　　　承筐¶
箋云飲之而有幣酬幣也食之而有幣侑幣也○禮書¶
云食有侑食故有侑幣饗有酬爵故有酬幣儀禮公食¶
大夫侑以束帛而庭實以皮大夫相食以束錦此食有¶
侑幣也聘禮公于賔若不親食使大夫致之以侑幣致¶
饗以酬幣亦如之大夫於賔若不親饗則公作大夫致¶
之以酬幣士昏禮舅姑饗送者酬以束錦此饗有酬幣¶
<pb:KR1c0039_WYG_035-5b>¶
也燕禮無用幣之文鹿鳴之詩燕羣臣嘉賔序曰既飲¶
食之又實幣帛筐篚則所謂飲食者燕與食耳此燕有¶
酬幣也孔頴達以飲食爲饗食非詩意也春秋傳曰酬¶
幣宴貨以示容合好則燕未嘗不用酬幣特文不備禮¶
器曰琥璜爵鄭氏以爲天子酬諸侯諸侯相酬之禮是¶
天子饗諸侯諸侯相饗酬幣用玉酬幣亦謂之侑侑幣¶
不謂之酬故春秋傳享醴皆曰宥以侑者勸酬之通稱¶
也¶
<pb:KR1c0039_WYG_035-6a>¶
　　　蒿¶
爾雅云蒿菣郭璞曰今人呼青蒿香中炙啖者爲菣○¶
陸璣云蒿青蒿也荆豫之間汝南汝隂皆曰菣○爾雅¶
又云蘩之醜秋爲蒿郭云春時各有種名至秋老成皆¶
通呼爲蒿○本草云草蒿一名青蒿一名方潰生華隂¶
川澤圖經云葉似茵蔯蒿而背不白春生苗葉極細嫩¶
時人亦取雜諸香菜食之至夏髙四五尺秋後開細淡¶
黄花花下便結子如粟米大衍義云根赤葉香○晏子¶
<pb:KR1c0039_WYG_035-6b>¶
曰蒿草之高者也○筆談云青蒿一類自有青黄兩種¶
陜西綏銀之間蒿叢時有一兩株逈然青色土人謂之¶
香蒿莖葉與常蒿悉同但比常蒿色青翠一如松檜之¶
色至深秋餘蒿並黄此蒿猶青氣稍芬香恐古人所用¶
以此爲勝¶
　按爾雅蘩之醜秋爲蒿則所謂蒿者不專謂青蒿矣¶
　爾雅蘩蒿蔚蓍莪購蕭七種毛詩俱有之本草有茵¶
　蔯蒿邪蒿同蒿三種詩中不見皆蒿屬¶
<pb:KR1c0039_WYG_035-7a>¶
　　　燕¶
周禮大宗伯以饗燕之禮親四方之賔客掌客掌四方¶
之賔客飲食之等數與其政治凡諸侯之禮上公三燕¶
侯伯再燕子男一燕○燕禮記云燕朝服於寢若與四¶
方之賔燕則公迎之大門内揖讓升賔爲苟敬席于阼¶
階之西北面有脀不嚌肺不啐酒其介爲賔無膳尊無¶
膳爵與卿燕則大夫爲賔與大夫燕亦大夫爲賔○燕¶
義云使宰夫爲獻主臣莫敢與君亢禮也不以公卿爲¶
<pb:KR1c0039_WYG_035-7b>¶
賔而以大夫爲賔爲疑也俎豆牲體薦羞皆有等差所¶
以明貴賤也○皇氏云燕禮折俎有酒無飯有二種若¶
燕同姓夜則飲之其於異姓讓之而止○賈公彦云饗¶
烹大牢以飲賔獻依命數在廟行之燕者其牲狗一獻¶
四舉旅降脫屨升坐無算爵以醉爲度行之在寢此謂¶
朝賔若聘客則皆一饗其燕與時賜無數又云燕有四¶
等諸侯無事而燕一也卿大夫有王事之勞二也卿大¶
夫有聘而來還與之燕三也四方聘客與之燕四也○¶
<pb:KR1c0039_WYG_035-8a>¶
國語云先王之燕禮體解節折而共飲食之於是乎有¶
折俎加豆酬幣宴貨以示容合好○韓詩說云夫飲之¶
禮不脫屨而即序者謂之禮跣而上坐者謂之宴能飲¶
者飲之不能飲者已謂之饇齊顔色均衆寡謂之沈閉¶
門不出者謂之湎故君子可以宴可以饇不可以沈不¶
可以湎¶
　　　芩¶
陸璣云莖如釵股葉如竹蔓生澤中下地鹹處爲草真¶
<pb:KR1c0039_WYG_035-8b>¶
實牛馬亦喜食之¶
　　四牡篇¶
　　　周道¶
傳云岐周之道○漢書地里志右扶風郁夷縣注詩周¶
道郁夷顔氏曰四牡詩周道倭遲韓詩作郁夷言使臣¶
乗馬於此道○一統志郁夷城在陜西鳳翔府隴州¶
　　　駱¶
爾雅云白馬黒鬛駱疏云鬛&KR2032;也○說文云白馬黒鬛¶
<pb:KR1c0039_WYG_035-9a>¶
尾○禮記云夏后氏駱馬黒鬛疏云夏尚黒故用黒鬛¶
○埤雅云爾雅曰白馬黒鬛駱廣雅云白馬朱鬛駱今¶
呼黄馬尾鬛一道通黒如界者爲駱蓋馬無分于黄白¶
若今衣脊絡縫故曰駱也明堂位云夏后氏駱馬黒鬛¶
此以别白馬朱鬛之駱也月令曰孟秋駕白駱此以别¶
黄馬黒鬛之駱也俗云駱馬善耐勞苦詩曰嘽嘽駱馬¶
言駱性善勞而今取息不平如此則以甚勞故也¶
　　　鵻¶
<pb:KR1c0039_WYG_035-9b>¶
詩緝云鵻鵓鳩也即郯子祝鳩氏司徒也一鳥而十四¶
名鵻也隹其也鵓鳩也祝鳩也鳺䲹也䳕鳩也鵾鳩也¶
楚鳩也鳻鳩也荆鳩也乳鳩也鵴鳩也&KR1891;鳩也䳫鳩也¶
○通志云凡鳥之短尾者皆謂之隹惟夫不專名焉○¶
爾雅云鵻其夫不注今䳕鳩○毛傳云鵻一宿之鳥箋¶
云一宿者一意於所宿之木又云鳥之謹愿者人皆愛¶
之○方言云鳩闗東周鄭韓魏謂之&KR1991;鷱其&KR1891;鳩謂之¶
鸊鷱闗西秦漢之間謂之鵴鳩其大者謂之鳻鳩其小¶
<pb:KR1c0039_WYG_035-10a>¶
者謂之&KR1891;鳩或謂䳫鳩或謂䳕鳩或謂鶻鳩梁宋之間¶
謂之鷦鳸○陸璣云今小鳩也一名䳕鳩幽州人或謂¶
之鷱&KR1991;梁宋之間謂之鵻揚州人亦然○左傳云祝鳩¶
氏司徒也注祝鳩孝故主教民○禽經云鵻上無尋鷚¶
上無常○聽聲考詳篇云雀聲慘毒鳩聲慈念○雅翼¶
云似班鳩而臆無繡采又頭有贅物之拙者不能爲巢¶
纔架數枝往往破卵無巢不能居天將雨則逐其雌霽¶
則呼而反之鵻既孝鳥故漢授民七十者玉杖端以鳩¶
<pb:KR1c0039_WYG_035-10b>¶
鳥爲飾¶
　按鳩之類多而名赤煩雜故揚雄誤謂鶻鵃爲鵻又¶
　誤以鳲鳩爲戴勝嚴氏說鵻十四名而忘陸璣疏幽¶
　州謂之鷱&KR1991;方言&KR1891;鳩謂之鸊鷱羅氏謂鵻不能作¶
　巢陸農師亦云鵻拙而安疑即歐陽永叔所云拙鳩¶
　也然歐陽子說拙鳩又不正名爲鵻¶
　　　杞¶
詩緝云詩有三杞將仲子無折我樹杞柳屬也有臺南¶
<pb:KR1c0039_WYG_035-11a>¶
山有杞湛露在彼杞棘山木也此詩集于苞杞雅杕杜¶
北山言采其杞四月隰有杞桋枸杞也○爾雅云杞枸¶
檵注今枸杞也○廣雅云地筋枸杞○陸璣云一名苦¶
杞一名地骨春生作羮茹微苦其莖似莓子秋熟正赤¶
莖葉及子服之輕身益氣○本草云枸杞味苦寒久服¶
堅筋骨輕身不老一名杞根一名地骨一名枸杞心名¶
地輔羊乳脚暑仙人杖西王母杖生常山平澤及諸丘¶
陵阪岸冬採根春夏採葉秋採莖實○抱朴子云家菜¶
<pb:KR1c0039_WYG_035-11b>¶
一名托盧或名天精卻老地骨○日華子云地仙苗即¶
枸杞○圖經云春生苗葉如石榴葉而軟薄堪食俗呼¶
爲甜菜莖幹高三五尺作叢六七月生小紅紫花隨結¶
紅實形微長如棗核其根名地骨與枸棘相類其實形¶
長而枝無刺者真枸杞也圓而有刺者枸棘也世傳蓬¶
萊縣南丘村多枸杞高者一二丈其根蟠結甚固鄉人¶
多壽考亦飲食其水土之品使然耳○沈存中云陜西¶
極邊生枸杞高文餘大可作柱葉長數寸無刺根皮如¶
<pb:KR1c0039_WYG_035-12a>¶
厚朴甘美異於諸處實圓如櫻桃全少核暴乾如餅極¶
膏潤有味○冦氏衍義云凡杞未有無刺者但此物小¶
則多刺大則少刺如酸棗及棘其實一也後人分别杞¶
棘强生名耳¶
　　皇華篇¶
　　　駰¶
爾雅云陰白雜毛駰樊光曰駰者目下白也郭璞曰陰¶
淺黒今之泥驄或云目下白或云白陰俱非也邢昺曰¶
<pb:KR1c0039_WYG_035-12b>¶
毛淺黒而白兼雜毛者名駰○埤雅云詩我馬維駒維¶
騏維駱維駰先後與駉之序合則駰不如駱駱不如騏¶
　　常棣篇¶
　　　常棣¶
李氏云何彼穠矣言唐棣之華爾雅所謂栘也此常棣¶
與采薇維常之華爾雅所謂棣也○爾雅云常棣棣郭¶
云今山中有棣樹子如櫻桃可食○陸璣疏云許慎曰¶
白棣樹也如李而小如櫻桃正白今官園種之又有赤¶
<pb:KR1c0039_WYG_035-13a>¶
棣樹葉如刺榆葉而微圓子正赤如郁李而小五月始¶
熟自闗西天水隴西多有之○程子曰常棣今所謂玉¶
李花鄂相承甚力○埤雅云華蕚上承下覆甚相親爾¶
棣从隶言華蕚相承輝榮相隶也¶
　　　鄂不¶
箋云承華者曰鄂不當作拊拊鄂足也○楊用修云鄂¶
花苞也今文作蕚不華蒂也今文作跗華下有蕚蕚下¶
有跗花蕚相承覆故得韡韡而光明¶
<pb:KR1c0039_WYG_035-13b>¶
　　　脊令¶
爾雅云䳭鴒雝渠郭云雀屬也飛則鳴行則摇○陸璣¶
云大如鷃雀長脚長尾尖喙背上青灰色腹下白頸下¶
黒如連錢故杜陽人謂之連錢○物類相感志云俗呼¶
雪姑其色蒼白如雪鳴則天當大雪○禽經云鶺鴒友¶
悌注鶺鴒共母者飛鳴不相離詩人取以喻兄弟相友¶
之道也○埤雅云詩曰脊令在原脊令水鳥在原則失¶
其所矣其鳴自呼或曰首尾相應飛且鳴者故謂之雝¶
<pb:KR1c0039_WYG_035-14a>¶
渠渠之言勤也○詩緝云鶺令雪姑也鄭氏以爲水鳥¶
非今雪姑非水鳥¶
　　　朋¶
公羊傳曰同門曰朋○鄭𤣥云同師曰朋¶
　　　飫¶
毛云飫私也不脫屨升堂謂之飫鄭云私者圖非常之¶
事若議大疑於堂則有飲禮疏云飫不在公朝在路門¶
内酒肉在堂○釋言云飲私孫炎曰飫非公朝私飫飲¶
<pb:KR1c0039_WYG_035-14b>¶
酒也○國語定王曰王公立飲則有房烝將以講事成¶
章建大德昭大物也故立成禮烝而已飲以顯物宴以¶
食好歲飫不倦時宴不淫衞彪徯曰武王克商作詩以¶
爲飫歌名之曰支以遺後之人使永鑒焉¶
　按皇氏注禮記以飲爲饗禮義異于毛若依韋昭國¶
　語注則毛說爲長但韋依毛鄭爲文未必外傳之本¶
　旨¶
　　　帑¶
<pb:KR1c0039_WYG_035-15a>¶
傳云子也疏云左傳歸其帑書曰予則帑戮女皆是子¶
也¶
　　伐木篇¶
　　　鳥¶
爾雅云鳥之雌雄不可别者以翼右掩左雄左掩右雌¶
又云二足而羽謂之禽○淮南云羽嘉生飛龍飛龍生¶
鳳皇鳳皇生鸞鳥鸞鳥生庻鳥凡羽者生於庻鳥○白¶
虎通云鳥所以飛何鳥者陽也飄輕所以飛也禽者何¶
<pb:KR1c0039_WYG_035-15b>¶
鳥獸之總名明爲人所禽制也○禽經云冠鳥性勇帶¶
鳥性仁纓鳥性樂風翔則風雨舞則雨霜霏則霜露翥¶
則露林鳥朝嘲水鳥夜㖡山鳥巖棲原鳥地處物食長¶
喙穀食短咮搏則利觜鳴則引吭毛協四時色合五方¶
○周禮云庖人供六禽辨其名物射鳥氏掌射鳥羅氏¶
掌羅烏鳥掌畜掌養鳥而阜蕃教擾之四時貢鳥物翨¶
氏掌攻猛鳥庭氏掌射國之妖鳥○禮記云獻鳥者佛¶
其首畜鳥者則勿佛也○尚書考靈耀云鳥爲春候¶
<pb:KR1c0039_WYG_035-16a>¶
　　　神¶
說文天神引出萬物从示申○易曰陰陽不測之謂神¶
注神者變化之極妙萬物以爲言不可以形詰○大戴¶
禮云陽之精氣曰神¶
　按大宗伯之職掌建邦之天神人鬼地示之禮則天¶
　曰神人曰鬼地曰示對文爲異若通而言之則地示¶
　人鬼俱可云神蓋總是精靈之稱耳¶
　　　羜¶
<pb:KR1c0039_WYG_035-16b>¶
爾雅曰未成羊羜郭云俗呼五月羊爲羜○說文云羜¶
五月生羔也○陸農師云羜从宁宁佇也宁其美成而¶
後足用○羅氏云說文稱五月生羔似謂仲夏所生按¶
齊民要術五月六月七月生者兩熱相仍惡中之甚古¶
稱肥羜以速諸父不應用此當是生及五月者爾¶
　　　諸父¶
覲禮曰同姓大國則曰伯父同姓小邦則曰叔父○禮¶
記曰五官之長曰伯是職方其擯於天子也曰天子之¶
<pb:KR1c0039_WYG_035-17a>¶
吏天子同姓謂之伯父九州之長入天子之國曰牧天¶
子同姓謂之叔父注云牧尊于大國之君而謂之叔父¶
避二伯也○服䖍左傳注云諸侯稱同姓大夫長曰伯¶
父少曰叔父¶
　　　陳饋¶
箋云陳其黍稷謂爲食禮○皇氏注禮記云食禮者有¶
飯有殽雖設酒而不飲其禮以飯爲主故曰食也其禮¶
有二種一是禮食故大行人云諸侯三食之禮有九舉¶
<pb:KR1c0039_WYG_035-17b>¶
及公食大夫禮之屬是也二是燕食者謂臣下自與賔¶
客旦夕共食是也按鄭注曲禮酒漿處右云此大夫士¶
與賔客燕食之禮○周禮大宗伯以飲食之禮親宗族¶
兄弟大行人上公食禮九舉侯伯食禮七舉子男食禮¶
五舉掌客上公三食若弗酌則以幣致之侯伯再食子¶
男一食○聘禮公於賔壹食上介壹食若不親食使大¶
夫各以其爵朝服致之以侑幣大夫於賔壹食上介若¶
食若饗○禮記云族食世降一等注云親者稠疏者稀¶
<pb:KR1c0039_WYG_035-18a>¶
又云凡養老殷人以食禮○埤雅云饗具四豆四籩之¶
實食禮則自饋食而下無朝事之豆籩也燕禮則自加¶
豆加籩而下無饋食之豆籩也¶
　　　諸舅¶
聘禮大國異姓則曰伯舅小邦異姓則曰叔舅○禮記¶
云五官之長曰伯天子異姓謂之伯舅九州之長入天¶
子之國曰牧天子異姓謂之叔舅○孔仲達云衞孔悝¶
鼎銘公曰叔舅是諸侯稱大夫舅之文也謂異姓大夫¶
<pb:KR1c0039_WYG_035-18b>¶
長者亦當爲伯舅¶
　　　兄弟¶
箋云兄弟父母之黨○釋親云男子先生爲兄後生爲¶
弟族父之子相謂爲族晜弟兄之子弟之子相謂爲從¶
父晜弟從母之男子爲從母晜弟父之黨爲宗族母與¶
妻之黨爲兄弟婦之黨爲婚兄弟婿之黨爲姻兄弟¶
　　　餱¶
爾雅云餥餱食也○說文云餱乾食也○釋名云餱候¶
<pb:KR1c0039_WYG_035-19a>¶
也候人飢者以食之也¶
　　　酤¶
毛傳云一宿酒也○聽雨紀談云鄭康成訓沽爲榷沽¶
之沽毛氏注謂一宿酒曰沽蓋三代無沽酒者至漢武¶
帝時方有榷酤似一宿酒爲是¶
　¶
　¶
　¶
<pb:KR1c0039_WYG_035-19b>¶
　¶
　¶
　¶
　¶
　¶
　¶
　¶
　六家詩名物疏卷三十二¶
